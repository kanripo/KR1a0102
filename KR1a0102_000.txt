# -*- mode: mandoku-view -*-
#+TITLE: 葉八白易傳
#+DATE: 2015-09-23 09:35:11
#+PROPERTY: JUAN 0
<pb:KR1a0102_WYG_000-1a>¶
欽定四庫全書　　　　　經部一¶
　葉八白易𫝊　　　　　易𩔖¶
　　提要¶
　　　　(臣/)等謹案葉八白易𫝊十六卷明葉山撰山¶
　　　　字八白里貫未詳朱彞尊經義考引張雲章¶
　　　　之言曰八白本末無所考見詳其自序當是¶
　　　　一老諸生是書屢易其稿自序凡四其畧云¶
　　　　予十嵗讀周易越十年能厭學究語又十四¶
<pb:KR1a0102_WYG_000-1b>¶
　　　　年為嘉靖丁夘又六年從鹿田精舍見楊誠¶
　　　　齋易𫝊又九年為今壬子云云再序題癸丑¶
　　　　六月三序題丁己三月四序題嘉靖三十九¶
　　　　年七月攷壬子為嘉靖三十一年由壬子逆¶
　　　　數十六年當為丁酉嘉靖無丁夘序云丁夘¶
　　　　者蓋𫝊寫誤也書始于壬子迄于嘉靖三十¶
　　　　九年為庚申凡九年而成以自序年月考之¶
　　　　山當生于𢎞治十七年甲子至庚申書成時¶
<pb:KR1a0102_WYG_000-2a>¶
　　　　為五十七嵗其書専釋六十四卦爻詞而於¶
　　　　彖象文言十翼皆不之及大㫖以誠齋易𫝊¶
　　　　為主出入子史佐以博辨蓋借易以言人事¶
　　　　而不盡為經義之所有易道廣大無所不包¶
　　　　即其所言固往往可以昭法戒也乾隆四十¶
　　　　二年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
<pb:KR1a0102_WYG_000-3a>¶
葉八白易𫝊自序¶
盖予十嵗讀周易云而盲聾未之覺也越十年能厭學¶
究語顧其所自為説絫七八十萬而終之流弊於科舉¶
三五讀之自省其不可以知新也又十四年為嘉靖丁¶
卯下第將北出闗故人王君留之清話踰月其子廷卿¶
門人也間問易猛然欲援筆焉未幾而方外之士翩然¶
至談元解妙令人飄飄忽忽羽化在掌回瞻六籍我将¶
曷之籍焉又六年從鹿田精舍見楊誠齋易𫝊乍頃欣¶
<pb:KR1a0102_WYG_000-3b>¶
喜戚戚北闗之念適以科舉廢又九年為今壬子復適¶
科舉期而春二月早為校文先生之所擯不知此果予¶
厭學究科舉之為累乎抑於聖人之㫖猶未精也夏四¶
月門人陳言忠偶遺誠齋易𫝊得厭觀焉悦之而未盡¶
是因著八白易𫝊一十六卷云五越月得脱稿為之陳¶
序其所以夫説天之撰未辨而感心之故良勤積日之¶
思屢損而象罔之得一旦雖雍門之琴以末而微飈之¶
俟維深嗚呼悲夫古今有旃毛錐不横野草天憐汁盡¶
<pb:KR1a0102_WYG_000-4a>¶
金壺横目眯眇繭章畏壘陳列爼豆追誦罪我之言以¶
蘄筆削之再九月五日葉山書¶
重改易𫝊序¶
八白易𫝊成十越月又易稿初説幾略盡焉夫聖人之¶
畫確定不易而天地之變化無窮聖人之言自古以宣¶
而吾心之應感萬起温由故用則知以時新心同化感¶
故神隨精入莊生之言曰其應於化而解於物也其理¶
不竭其來不蛻芒乎昧乎未之盡者豈不信哉追感韋¶
<pb:KR1a0102_WYG_000-4b>¶
編之絶以為歎息癸丑六月二十六日又書¶
重改易𫝊序¶
予小子不顓世業妄意衿𢃄遂逃牧田子乃自家塾迤¶
&KR0404;鄉之校私竊經史百家與諸子二三十年之間遂無¶
一間日子焉昨年入兖州拜吾夫子南還出彭城考霸¶
業之灰廢傷重瞳子秋復徃返三呉施從於戈中觀夷¶
夏之戰鬬又爾參錯孫武子呉子尉繚子磨墨盾上為¶
人草劄子冬乃逃遁走趙如内黄乞買山錢於慕泉子¶
<pb:KR1a0102_WYG_000-5a>¶
嗚呼突斯不得黔於墨子矣無乃非得已而崇伯子已¶
乎坐越月荒怖畧定柴骨且復胔而闗門面壁摩衲穿¶
榻若禪子却耳目之聞見若聾瞽子不出閾若女子入¶
春半來未有一草一木之色以牽動其悲懐愁思若癡¶
絶子而時聞縧鷹羇馬凄然出其鳴飈嘶冽之聲則泣¶
下沾襟若孟嘗之遇雍門子便欲騷賦積滿擲地作聲¶
以震四壁隣人之子則恐奏韶充耳無所用之其愚若¶
宋人適越覔章甫之子亦欲荒湛一醉眯亂其天地古¶
<pb:KR1a0102_WYG_000-5b>¶
今上下四方而忘彼小人君子則縱心敗矩不可以其¶
身為乾坤不肖之子将飬木雞之鬭於紀渻子而魯雞¶
自謂能伏鵠子将運斤以刋堊鼻子觀濠梁之逰魚以¶
偕五六七子而質亡乆矣徒哭恵子棼紛外務不得其¶
情均之為風波之民若擊鼓而求亡子嗚呼樹功揚名¶
進之乏其公侯伯子而耕田鑿井退之離其庶民小子¶
官齋坐食吾其益諐集亢以自墮於陳人廢子乎孟子¶
曰乃所願則學孔子而孔子之言曰加我數年五十以¶
<pb:KR1a0102_WYG_000-6a>¶
學易則可以無大過矣易道微矣不惟九師子後有作¶
者負荷未堪多尾雅之子吾懼於數十百子焉乃取舊¶
著易𫝊刋削詳定以究大始于希夷子凡四十日斷不¶
敢傲羲皇而效文學子亦曰説聖人之言𤼵聖人之藴¶
庶幾顔氏之子則已矣嗚呼日居月諸閔予小子則吾¶
豈誕曰繙七十二經以説老子乎始以為温故知新庶¶
可以告夫二三子而亦使夫二三子自今無曰不言如¶
子則何述小子已矣丁己三月晦日書於内黄官舍之¶
<pb:KR1a0102_WYG_000-6b>¶
後東小㕔¶
改録易𫝊序¶
夫機衡立極而雨風露雷之變現時出鰲極不動而走¶
飛草木之呈吐刻殊何則敦化攸厚而川流四奔渾爾¶
者融而繽紛雜起其理然也故曰藏諸用顯諸仁又曰¶
富有之業大無外日新之徳乆無窮豈不信哉巳未之¶
秋予逰金陵客乆稍暇則取易𫝊改修之未幾而東返¶
易春再至而再業則踰月而復歸雖間畢業於家塾而¶
<pb:KR1a0102_WYG_000-7a>¶
亦畧畧矣六月七日再既至越八日乃行行改削而手¶
謄之積四十日而止束之錦囊藏之石櫃云夫薰椒木¶
蘭蔽乘之照文姝雅女賤公之女經生之通患乃自古¶
而記之矣吾我之間烏獲其免然而敝箒之享靳靳千¶
金百朋之匄嗇啟十襲豈固周公之驕吝哉亦端木之¶
所不得而聞者矣蜉□之撼夫何尤焉𫝊曰苟不固聰¶
眀聖知逹天徳者其孰能知之則夫啟天奪秘之奥非¶
仲尼人皆大笑之而韋編不絶則羲皇文旦之誥亦鬼¶
<pb:KR1a0102_WYG_000-7b>¶
語童諺而已矣故曰百世以俟聖人而不惑太史公曰¶
伯夷得孔子而名益彰吾於羲皇文旦亦云嘉靖三十¶
九年七月二十五日書於都城西北偏之民舎¶
　¶
　¶
　¶
　¶
　葉八白易𫝊原序¶

